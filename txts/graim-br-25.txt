
25 AN ABAIRT SHIMPLÍ: AN PRÍOMHCHLÁSAL 

25.1 
Is ionann comhréir na habairte simplí agus comhréir an
phríomhchlásail ach go bhfuil clásal amháin eile ar a laghad
ag gabháil leis an bpríomhchlásal.

25.2 
Nuair nach bhfuil an chopail i gceist (Caib.16) is é
seo gnáthord na bhfocal san abairt shimplí: 
[mír bhriathartha] + briathar + ainmní [lena cháilitheoir] +
focail eile: 
s1.ní théann Séamas óg abhaile go dtí a sé a chlog; 
s2.bhris an naíonán an buidéal; 
s2.cá bhfuil d'athair?  
s3.conas tá an tsláinte agat?  

25.3
Is minic, áfach, a chuirtear focal eile nach mír
bhriathartha roimh an mbriathar, go háirithe nuair atá
fochlásail ann. Déantar sin 
--
cás:leis an bhfocal eile sin a threisiú: 

s1.fear amháin níor éalaigh uainn; 
s2.freagra ní bhfuair mé; 
s3.ar ais nár thaga sé; 
s3.dealbh go deo ná raibh tú 
--
cás:ar mhaithe le slacht agus cothromaíocht 
cás:má tá an t-ainmní iomlán rófhada, ach sa chás sin úsáidtear forainm
iarthagrach: 
s4.an fear is treise ar domhan ní chorródh sé an chloch; 
s5.an t-eitleán a chuaigh thart ar maidin thit sé isteach san fharraige 
--
cás:i gcás dobhriathra agus frásaí áirithe: 
--
s6.lá amháin, d'fhill sé; 
s7.ag dul thar an reilig dom chuala mé glór duine; 
s8.maidir le Seán, bhí sé ina chodladh.

25.4
Uaireanta is siar a chuirtear an t-ainmní fada: 

s1.tháinig chugam isteach fear a bhí ar leathshúil. 

Uaireanta eile déantar an t-ainmní a scaradh óna chlásal aidiachtach:

s2.tháinig fear chugam isteach a bhí ar leathshúil.  

25.5
Maidir le cuspóir an bhriathair agus le comhlánú agus
leathnú na faisnéise glactar le roinnt mhaith saoirse i
dtaobh shuíomh na bhfocal éagsúil atá iontu i leith a
chéile. 
Is minic áfach gur faide siar cuspóir forainmneach
ná cuspóir ainmfhoclach: 
s1.múineadh Seán go maith; 
s2.múineadh go maith é.

Is minic freisin dobhriathar nó a chothrom idir an t-ainmní
agus an cuspóir: 
s3.bain díot do bhróga; 
s4.chuir sé air a chóta;
s5.bhuail sí ó thalamh an doras; 
s6.ná cuir i bhfolach an leabhar;
s7.tarraingímis aníos na cathaoireacha; 
s8.coinnigh istigh na cearca.  

25.6
In abairtí leathdhiúltacha ina bhfuil na múnlaí ní... ach;
gan... ach, is gnách an chuid den abairt dar tús ach a chur
siar go deireadh na habairte: 
s1.ní raibh Seán ach sa bhád; 
s2.ní raibh sa bhád ach Seán; 
s3.ní raibh Seán a dhathú ach an bád;
s4.ní raibh Seán ach ag dathú an bháid; 
s5.ní raibh ag dathú an bháid ach Seán; 
s6.níor dhathaigh Seán ach an bád; 
s7.níor dhathaigh aon duine an bád ach Seán; 
s8.ní dhearna Seán ach an bád a dhathú; 
s9.agus gan é ach ag dathú an bháid; 
s10.agus gan é a dhéanamh ach an bád a dhathú, etc.  

Ní mór bheith cúramach faoin gcuid den abairt ar ceart ach a
chur roimpi ar eagla gur brí chontráilte a thabharfaí don
abairt. Is é áit a gcuirtear ach ná roimh na focail a
dhéanann cuimsiú ar an ngníomhú briathartha.

25.7
Bíonn múnla fochlásail ráiteasaigh ar an bpríomhchlásal
uaireanta 
-ar lorg intriachtaí áirithe: 

s1.m'anam nár chuala mé é; 
s2.mo choinsias go bhfuil mo rámh briste! 
s3.ambaiste go bhfuil eagla air; 
s4.ar m'fhallaing nárbh aon amadán é!  

cás:ar lorg clásail fhaomhaigh go háirithe san fhilíocht: 

s5.Mná deasa an domhain agus faighim iad ar mo roghain Gurb
í Mal Dubh an Ghleanna a phósfainn.  

25.8
Bíonn múnla céadbhirt ar an bpríomhchlásal uaireanta: 

s1.má b'fhearr mar sin é!  

Bíonn múnla 18.11(1A) ar an
bpríomhchlásal uaireanta. Féach 18.17.
marc - 11-11-2017
25.9
FREAGRAÍ & ATHFHRIOTAIL EILE 25.9

Níl de dhifríocht idir múnla freagraí (nó athfhriotal eile)
agus múnla gnáthráiteas ach go bhfágtar focail áirithe ar
lár toisc iad a bheith intuigthe de bharr na habairte a
thagann rompu.

25.10
Maidir le freagraí nach bhfuil an chopail iontu (Caib. 16)
nó intuigthe iontu is gnách an briathar a athlua: 
Ar ól tú é? D'ól.  

s1:Ar rugadh orthu? Níor rugadh.  
s2:Cad a chonaic tú?  Chonaic rud greannmhar!  

Ach féach 25.11-13.  

25.11 Fágtar an briathar ar lár, áfach, i bhfreagraí
diúltacha áirithe agus i gcorrfhreagra eile: 

s1:Cad a deir sé?  Focal amháin as a bhéal.  
s2:Nár dhaor aon duine thú? Aon duine, a Thiarna.  
s3:An bhfeiceann tú rud ar bith? Rud ar bith.  
s4:Cad chuige? Chuige ar bith/Gach uile chuige.  
s5:Cad ina thaobh? Níl aon taobh/Gach aon taobh.  
s6:Cathain a phósfaidh tú? Go deo.  

25.12
Is gnách gan ainmní ainmfhoclach a athlua, ach é a fhágáil
ar lár ar fad, nó neachtar acu, forainm a chur ina áit: 

s1:An bhfuil Liam istigh?  Tá [sé].  
s2:Ní raibh an t-eolas sin agamsa. Ní raibh ná agamsa.  
s3:Tá tart orm. Tá agus ormsa.  
s4:Tá an bhreith sin an-chrua. Níl go deimhin ná crua in aon chor.
s5:An bhfaca Úna Mánas? Chonaic agus Séamas.  

25.13
Más forainm an t-ainmní nó má tá sé táite leis an mbriathar
san abairt roimh an bhfreagra, is féidir ainmní an fhreagra a fhágáil ar lár nó
é a tháthú leis an mbriathar (má tá foirm tháite ann chuige)
nó é a athlua: 

S1.An bhfuil tú ag éisteacht? Tá (táim, tá mé).
S2.An rachaimid ann? Rachaidh (rachaimid).
S3.Ní bhfuaireamar ár ndóthain. Fuair [sibh].  
S4.An ndéanfaidís é? Dhéanfadh (dhéanfaidís).

